<!DOCTYPE html>
<html lang="en" dir="ltr">
    <head>
        <meta charset="utf-8">
        <title>Sprawozdanie 1</title>
    </head>
    <body>
        <h1>LISTA 1</h1>
        <p>
            Wszystkie operacje zostały wykonane na systemie MacOS Mojave (wersja 10.14.3) oraz jego domyślnych programach. Próby wykonywane były w różnych sieciach, zatem wyniki w oddzielnych zagadnieniach mogą się różnić.
        </p>
        <h2>PING</h2>
        <p>
            Komenda ping służy do sprawdzenia połączenia z podanym serwerem. Wysyła ona komunikat ECHO_REQUEST przez protokół ICMP (Internet Control Message Protocol), by uzyskać od danego serwera komunikat ECHO_RESPONSE. ECHO_REQUEST („ping”) składa się z nagłówka IP i ICMP, struktury „struct timeval” oraz narzuconej liczby bajtów wypełniających pakiet.

            Liczbę węzłów w drodze OD serwera do nas określa TTL (Time To Live) pakietu. Gdy wysyłamy komunikat, serwer odpowiadający ma kilka możliwości, co zrobić z tą liczbą. Jeśli ping zwraca nam bardzo małą liczbę, oznacza to, że stanowi ona liczbę węzłów przebytą w obie strony (serwer odpowiadający nic z nią nie zrobił). Najczęściej jednak, serwery ustawiają swoją wartość zależnie od systemu lub jądra (min. 63 lub 255). Wtedy liczba węzłów w drodze powrotnej to różnica tej liczba i zwróconego ttl przez ping.

            Znalezienie liczby węzłów przez ten program wymaga jej wydedukowania. Program musimy odpalać z opcją -m, która przestawia początkowe ttl pakietu na podaną wartość. Najmniejsza wartość, dla której dostaniemy odpowiedź to właśnie liczba węzłów DO serwera.

            Największa liczba węzłów, jaką udało mi się znaleźć wynosi 30. Jest to połączenie od szkolnej sieci eduroam do serwera Uniwersytetu Tasmanii.

            Program posiada opcję zmieniania wielkości wysyłanych pakietów (-s). Wielkość ta nie ma wpływu na wybór drogi. Jednakże, im większy pakiet, tym czas propagacji się zwiększa. W przypadku, gdy wysłałem pakiet o standardowym rozmiarze na serwer 212.77.98.9 (wp.pl) średni czas wynosił 22,54 ms. Po wywołaniu komendy z opcją -s 8000, pakiet wynosił 8008 bajtów, a średni czas wydłużył się do 32,97 ms. Taka sama sytuacja miała miejsce dla hostów bardzo bliskich lub dalekich.

            Fragmentacja pakietu to jego podział na fragmenty o długości mniejszej, bądź równej MTU (Maximum Transmission Unit). Największy niefragmentowany pakiet może mieć długość minimalnego MTU spośród routerów na drodze. Zazwyczaj ta wartość wynosiła 1500 (1472 + 28 B nagłówku). Zjawisko to nazywa się odkrywaniem ścieżki MTU.

            Ping jest według mnie podstawowym narzędziem, jeżeli chodzi o narzędzia sieciowe. Możemy uzyskać dzięki niemu wiele informacji dotyczących sieci i urządzeń podłączonych do nich. Do tego jest bardzo proste w użyciu i preinstalowane na wszystkich popularnych systemach operacyjnych.
        </p>
        <h2>TRACEROUTE</h2>
        <p>
            Program drukuje liczbę węzłów oraz ich szczegóły, przez które wysłany pakiet przechodzi w drodze do podanego hosta. Domyślnie traceroute wysyła pakiet przez protokół DCP, jednak istnieje możliwość jego zmiany (opcja -P). Następnie nasłuchuje za odpowiedzią ICMP „time exceeded”.

            Osobiście bardzo rzadko udało mi się znaleźć serwer, do którego dostawałem informację na temat wszystkich węzłów (ogólnie były to serwery bliskie geograficznie). W przypadku, gdy ping nie może nawiązać połączenia z danym serwerem, a w traceroute po którymś węźle są drukowane same ‚*’, oznacza to, że połączenie przechodzi przez sieci wirtualne.

            Długość dróg do tych samych serwerów nie różni się pomiędzy traceroute, a ping. Podobnie jak w przypadku ping, zmiana wielkości pakietu nie ma wpływu na liczbę węzłów, jednak większy pakiet oznacza dłuższy czas (co widać na powyższym obrazku). Jednakże, liczba węzłów różniła się między pomiarami oddalonymi w czasie lub po rozłączeniu od internetu. Pomiar ten był wykonany wcześniej, niż poprzednie. Jak widać, drogi są różne. Obie próby były wykonane na internecie mobilnym, który nie zmieniał położenia.
        </p>

        <h2>WIRESHARK</h2>

        <p>
            Program Wireshark analizuje pakiety przechodzące przez sieć. Wymagał on zainstalowania i jako jedyny jest dostępny w wersji okienkowej. Po uruchomieniu, program nasłuchuje na wybranym interfejsie i przechwytuje wszystkie pakiety. Następnie można odczytać ich zawartość. Zatem, jeżeli te pakiety nie są szyfrowane, jest możliwość podejrzenia ich zawartości. Dzięki temu możliwe jest np. odczytanie loginu i hasła przesłanego drogą nieszyfrowaną (HTTP).

            Program podczas przechwytywania pakietów. Jeśli w tym czasie spróbujemy się zalogować na stronę nieszyfrowaną, nasze dane będą w stanie być odczytane. Poniżej przedstawione jest przykładowe odczytanie takich danych.
        </p>

        <a href="/">Wróć</a>
        <a href="sprawozdanie2.html">Następna lista</a>
    </body>
</html>
